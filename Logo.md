# Introduzione
Questa guida intende documentare l'intero processo che ha portato alla realizzazione del logo del BrigX, sia per ragioni documentali che per fini didattici.

# Raccolta di idee
Un consenso ampio e convinto è stato trovato, principalmente tramite un confronto sulla mailing list, nei confronti di un logo ispirato all'[uomo vitruviano](https://it.wikipedia.org/wiki/Uomo_vitruviano), con Tux come protagonista.

Alle appendici delle quattro ali si è pensato di simboleggiare le diverse anime del gruppo di _geek_: una tastiera (informatica), una chiave di violino (musica e arti in generale), un saldatore (elettronica) e un cacciavite (meccanica); discipline apparentemente molto lontane tra loro, ma tutte accumunate dall'uso che viene sperimentato durante le attività dell'associazione del software libero (rappresentato dal pinguino) e dei sistemi operativi Unix-like (raffigurati tramite la postura simile a una X assunta da Tux stesso).

# Bozza su carta
La versione sostanzialmente definitiva del logo è stata realizzata a mano su un foglio di carta.
